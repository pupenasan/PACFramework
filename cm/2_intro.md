## 2.1. Загальні концепції

### 2.1.1. Змінні та функції пов'язані з CM
Для кожного об'єкта CM виділяється:
- змінна **CM** (альтернативна назва **CM_CFG**): містить всю необхідну інформацію про нього, як правило без доступу з боку HMI;
-  змінна **CM_HMI** (опціонально): призначена для обміну зі SCADA/HMI даними реального часу; об'єм структури значно менший, ніж CM
-  для групи однотипних об'єктів **CM_BUF**: для обміну конфігураційними/налагоджувальними даними між HMI та PLC, структура може бути така сама як CM або мати додаткові поля;
-  для групи однотипних об'єктів **CM_IoTBUF**: буфер для IoT Gateway
- функція реалізації логіки роботи **CM_FN**
  -   рекомендується без використання пам'яті екземпляру
### 2.1.2. Загальна структура CM (CM_CFG) та CM_BUF
Кожна структура повинна включати:
- **CM_CFG.ID/CM_BUF.ID** (INT16/UINT16) – унікальний ідентифікатор в межах класу (для одиночних CM може бути відсутнім)
-  **CM_CFG.CLSID/CM_BUF.CLSID** (INT16/UINT16) – унікальний ідентифікатор класу (для одиночних CM може бути відсутнім)
-   **CM_CFG.STA** (бітовий набір) – статуси і режими
-   **CM_BUF.STA** (INT16/UINT16) – слово статусів + режими
-    **CM_CFG.CMD** (бітовий набір) - бітові команди за необхідності (тільки для LVL2 і вище) 
-    **CM_BUF.CMD** (INT16/UINT16) – слово команди 
-    інші поля, в залежності від класу CM
### 2.1.3. Структура CM_HMI

#### Базова структура
- **CM_HMI.STA** (INT16/UINT16) – слово статусів + режими
- **CM_HMI.CMD** (INT16/UINT16) – слово команди
- інші поля, в залежності від класу CM
#### Альтернативна структура 
**CM_HMI.STA** (INT16/UINT16 або UDINT32) – слово статусів + режими + біт команди на читання в буфер.
32-бітне слово можна використовувати у випадку, якщо 16 біт замало і платформа не містить обмежень на використання бітових полів (наприклад в ALARM в SCADA/HMI).
Біт команди виставляється в HMI і обнуляється в контролері. Таким чином CM_HMI.STA доступний для читання/запису.

### 2.1.4. Обробка команди (CMD)
**CM_CFG.CMD** – команда з програми для LVL2, не рекомендується використовувати для LVL0 та LVL1
**CM_HMI.CMD** – команда з HMI
**CM_BUF.CMD** – команда з буфера, який зараз зайнятий (allocation, яким оволодіває) конкретним CM-ом

### 2.1.5. Слово статусу та режиму (STA)
**CM_CFG.STA** – слово статусу CM
**CM_HMI.STA** – статус на HMI, завжди повторює CM.STA
**CM_BUF.STA** – статус на буфер, який зараз зайнятий (allocation) конкретним CM-ом, завжди повторює CM.STA елемента, що зайняв цей буфер

Альтернативна **CM_HMI.STA** (для LVL0 та LVL1) включає окрім STA біт команди (X15) на читання в буфер.

Загальні біти STA для всіх CM:

- **CM_CFG.STA.DLNK** (X4) – = 1 використовує CM нижнього рівня (за необхідності)

- **CM_CFG.STA.INBUF** (X12) – = 1зайняв буфер (при CM_CFG.ID = CM_BUF.ID)

- **CM_CFG.STA.FRС** (X13) – = 1 режим ручної зміни/форсування, поточне значення не змінюється алгоритмом керування, і доступний для зміни із-зовні HMI

- **CM_CFG.STA.SML** (X14) – = 1 режим імітації: поведінка залежить від типу CM

Слово статусу CM_HMI.STA та CM_BUF.STA рекомендується використовувати як слово INT, а не як набір біт (бітова структура). Для більшості SCADA/HMI це зменшує кількість точок вводу/виводу та дає можливість використовувати слово і в задачах тривог. CM_CFG.STA використовується тільки в програмі ПЛК, де зручніше посилатися на осмислені бітові змінні, аніж на біти за номерами. Починаючи з даної версії (1.01) каркасу використання CM_CFG.STA передбачає бітові структури.
### 2.1.6. Робота з буферною змінною CM_BUF
Ініціалізація буферної змінної відбувається при команді зчитування з CM_HMI.CMD (16#0100 – прочитати конфігурацію) або зміною біта X15=1 в слові CM_HMI.STA. У буфер попадають усі дані структури CM_CFG.
На кожному циклі у CM_FN перевіряється умова:
CM_FN.ID = CM_CFG.ID & CM_FN.CLSID = CM_CFG.CLSID
Якщо рівність справджується:

- дані реального часу буферу (включаючи діагностичні, налагоджувальні, плинний час кроку і т.п.) переписуються аналогічними з CM_CFG;
- обробляються команди CM_BUF.CMD (якщо не = 0);
- обнуляється CM_BUF.CMD.

При зміні конфігураційних даних значення оновлюються тільки в буфері. При надсиланні команди CM\_CFG.CMD=16\#0101 (записати конфігурацію) конфігураційні дані буферу записуються в CM\_CFG.

### 2.1.7. Функція CM_FN.
Кожна функція взаємодіє з зовнішнім світом через змінні CM_CFG, CM_HMI, CM_BUF та отримує значення ідентифікатору ID. Наявність інших інтерфейсних змінних залежать від конкретної функції.

| Інтерфейсна змінна | Тип інтерфейсу | Призначення                   | Примітка                                                     |
| ------------------ | -------------- | ----------------------------- | ------------------------------------------------------------ |
| **ID**             | IN             | ідентифікатор                 | передається в тіло функції безпосередньо, хоч може передаватися через структуру CM_CFG. Ідентифікатор так саме як і (CLSID) не змінює своє значення в процесі роботи, явна передача у виклиці робить зручним читабельність програми. |
| **CM_CFG**         | INOUT          | структурна змінна для CM_CFG |                                                              |
| **CM_HMI**         | INOUT          | структурна змінна для CM_HMI |                                                              |
| **CM_BUF**         | INOUT          | структурна змінна для CM_BUF | у випадку глобальності даних немає необхідності              |
| **CM_PLC**         | INOUT          | структурна змінна для CM_PLC | у випадку глобальності даних немає необхідності              |

**Виклик функцій повинен відбуватися в кожному циклі основної циклічної задачі (MAST, OB1, тощо)! Якщо канали треба обробляти в інших задачах, необхідно передбачати узгодженість з глобальними системними змінними (таймерні тіки, біти загальних тривог, тощо). Наразі не продумані і в каркасі не передбачені механізми узгодження роботи CM в мультизадачному середовищі виконання ПЛК.**

Вимог до коду функції загалом немає ніяких. Є ряд рекомендацій, перевірених на практиці.
1. Кожна структура CM має включати змінну кроку STEP1 (UINT) та змінну часу кроку T_STEP1 (UDINT). Ці змінні дають можливість робити покрокове виконання, зав'язане з часом. 

> Змінна T_STEP1 по суті є лічильником, який може інкрементуватися з періодичністю 1 с, або менше, якщо необхідні інші масштаби часу. За необхідності змінній T_STEP1 можна надати тип UDINT. Крім пари STEP1 та T_STEP1 може використовуватися інші пари, для можливості розпаралелювання обчислень.
>
> На рис.2.1 показаний фрагмент програми, який присутній в кожному CM_FN. Змінна TSTEP1 зберігає значення в 0.1 с. Вибір масштабу часу продиктовано необхідністю фільтрації. Обмеження по часу (в даному випадку 3000 с або 50 хв) продиктовано запобіганню "перекидання". Слід зазначити, що для даного алгоритму (обробка аналогових змінних) TSTEP1 використовується тільки для фільтрації і затримок на спрацювання тривог, тому час кроку, більше ніж десятки секунд немає значення. Для інших алгоритмів (наприклад обробки етапів програм) час може варіюватися в межах годин та діб, тому масштаб часу є сенс збільшити, а тип TSTEP1 вибрати UDINT.
> ![Приклад реалізації часу кроку](media/2_1.png)

**Інформація вгорі застаріла, треба оновити.**

_рис.2.1. Приклад реалізації часу кроку_

2. Якщо використовуються бітові наповнення STA, рекомендується використовувати внутрішні змінні для розпаковки/упаковки. Крім того, маючи відтиск змінних на початку функції (в STA) та значення їх в кінці функції (в розпакованих та змінених в функції внутрішніх змінних) можна ловити фронти.

Нижче на рис.2.2 наведений приклад розпаковки (початок функції) упаковки (кінець функції).
![Приклад упакування/розпакування](media/2_2.png)

_рис.2.2. Приклад упакування/розпакування_

На рис.1.19 наведений приклад, в якому загальний біт ПЛК нова тривога рівня "аварія" (див. 1.4.1) виставляється тільки при появі HIHI або LOLO, а загальний статус ПЛК наявність тривоги рівня "аварія" формується просто при наявності такої. Слід зазначити що PLC.ALM1 скидується з кожним сканом функцією PLCFN (див.1.4.1).
![рис.2.3.](media/2_3.png)

_рис.2.3._

За можливості рекомендується використовувати в CFG.STA бітові структури, це спрощує їх використання в основній програмі.
Кожна функція CM_FN відповідає за певний клас CM. Зручно реалізовувати усі функції класу в одній функції. У цьому випадку базовий функціонал реалізовується для всіх CM класу, а функціонал підкласів обробляється в залежності від конкретного CLSID. Таким чином робиться реалізація класів на кшталт поліморфізму та наслідування.

