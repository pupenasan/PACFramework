# Концепція класифікації та кастомізація об'єктів

## Класи

Розподіл на функції та пов'язані з ними дані а також особливості їх функціонування базується на понятті класів. Класи дають можливість зробити певні загальні правила. 

Якщо функції пов'язані з об'єктами обладнання, то класи розподіляються по рівням відповідно до описаного [Ієрархії устатковання в PAC Framework](1_3_equip.md). Кожен клас має унікальний CLSID в межах всієї системи, тому виникає необхідність в їх розподілі.

У якості варіанту розподілу пропонується використати наступну модель номеру класу в 16-ковому форматі:

```
16#ABCD  
```

де A - номер рівня в моделі ієрархії керування (Equipment), наприклад 0xxx - рівень каналів, 1xxx - рівень змінних, 2xxx - рівень ВМ, регуляторів та інших, 3xxx - рівень Equipment Module, 4xxx - рівень Units, 5xxx - рівень Work Center.    

B - довільна величина

C - номер типу в межах рівня класу, наприклад  CHDI(CLSID=16#001x) – дискретні вхідні канали,CHDO (CLSID=16#002x) – дискретні вихідні канали,

D - підклас, який дає можливість виділити об'єкти, які мають якусь унікальну особливість, яка принципово не змінює алгоритм на набір даних для об'єктів, але має додаткову функцію або навпаки, функція відсутня.    

## Параметри 

Параметри є тими змінними налаштування, які задають характеристики об'єкта, які мало змінюються з часом. Вони задаються при налаштуванні системи і змінюються за зміни умов експлуатації (поломки, зміни властивостей об'єкту, тощо). 

У каркасі передбачені механізми автоматичного налаштування параметрів. Зокрема бітові параметри можуть змінюватися при зв'язці кількох об'єктів. Так, наприклад, виконавчі механізми, які пов'язані з датчиками кінцевого положення, можуть змінювати параметри останніх. Зокрема, для датчиків примусово знімаються опції ISWRN та ISALM, так як в них немає сенсу. З іншого боку, якщо датчик вийшов з ладу, для тимчасового переведення ВМ в можливість роботи без датчика, для нього оператором виставляється параметр відключення DSBL. При цьому ВМ автоматично переводиться в режим роботи "без датчика".      

## Змінні стану

Змінні стану не використовуються для налаштування поведінки об'єкту.               